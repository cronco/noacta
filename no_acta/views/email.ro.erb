
Stimate domn/doamnă deputat în Parlamentul European,
 
Prin prezenta vă informez,
ca cetățean al României și ca cetățean al Uniunii Europene,
de opțiunea mea în legătură cu Tratatul Comercial Anti-Contrafacere
(ACTA – Anti-Counterfeiting Trade Agreement).
 
Acest tratat,
va avea ca efect distrugerea drepturilor mele 
și a concetățenilor mei români și europeni de a accesa Internetul 
și de a schimba liber informații și opinii.

Menționez că sunt de asemenea împotriva deciziei Consiliului Uniunii Europene 
din 28 septembrie 2008 care susține acest proiect.

Drepturile mele la libera exprimare precum și drepturile mele fundamentale 
vor fi puternic restrânse și, dacă ACTA va fi adoptată de Parlamentul European,
chiar și drepturile dumneavoastră din punct de vedere politic 
și social vor putea fi încălcate din cauza acestui Tratat.

- ISP-urile (furnizorii de servicii internet) 
  vor fi responsabili din punct de vedere legal 
  pentru ceea ce fac utilizatorii lor pe Internet,
  obligați să acționeze ca o veritabilă Securitate Comunistă 
  (după modelul sistemului de cenzură comunist din China)
- Medicamente generice care ar putea salva vieți ar putea fi interzise.
- Interesele deţinătorilor de drepturi de proprietate intelectuală 
  sunt puse mai presus de libertatea de exprimare, 
  viaţa privată şi alte drepturi fundamentale.
- Prevederile din versiunea finală a Acordului, 
  al căror înţeles nu va fi clarificat  înainte de ratificarea ACTA, 
  sunt vagi şi riscă să fie interpretate în moduri 
  care ar putea permite incriminarea unui număr mare de cetăţeni, 
  pentru delicte triviale.
  
Modalitatea în care s-a realizat negocierea Acordului 
îl privează de credibilitate democratică şi de claritate juridică.

Dacă va fi ratificat, Acordul va avea implicaţii majore 
pentru libertatea de exprimare, accesul la cultură şi viaţa privată, va afecta 
comerţul internaţional şi va reprezenta un obstacol în calea inovării.[1]

Deși văd necesară apărarea drepturilor de autor, 
nu pot fi de acord cu posibilitatea încălcării drepturilor fundamentale 
și libertatile cetățenești ale cetățenilor români și europeni, 
așa cum sunt ele stabilite de Tratatul de la Lisabona, 
Carta Drepturilor Fundamentala a Uniunii Europene, 
Tratatele Uniunii Europene și Constituția României.
 
Având în vedere asta și faptul că probabil doriți să participați 
și la următoarele alegeri pentru Parlamentul European 
vă solicit expres să NU susțineti aceast proiect de Tratat.
 
Cu considerație,
